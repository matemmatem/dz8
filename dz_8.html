<html>

<style>
@media (max-width: 500px) {   
        body {font-size: 14px;}
				
		.adapt {
                display: block;
                max-width: 100%;
                height: auto;
				}
		}		

</style>
<body>
  <img src="https://dzerkalo.media/wp-content/uploads/2018/10/buling-640x410.jpg" class="adapt"/>
  <p> Цькування серед учнів у школі – явище не нове. Проте через необмежений доступ до інформації в Інтернеті, жорстокі комп’ютерні ігри поняття булінгу значно помолодшало, я вважаю. Усе починається з емоційного тиску: глузування, бойкоту, насмішки, що, на жаль, може перерости у фізичні розправи. Ці знущання знімають на відеокамери смартфонів і поширюють в соцмережах, де отримують чимало переглядів і коментарів. 
Важливо відразу втрутитися і припинити цькування, вилучити відеоматеріали і обов’язково розмовляти зі школярами, розібратися в конфлікті, якщо він є, пояснювати наслідки знущань. Якщо булінг набрав обертів – проводити виховні бесіди не тільки з учнями, але й з батьками, звертатися за допомогою до шкільного психолога.
Пам’ятайте: дитина не може впоратися з булінгом самостійно! Діти зазвичай не розповідають про насилля батькам, тому важливо навчитися розпізнавати ознаки булінгу.
Щодня розмовляти з дитиною про її справи в школі. Це кілька хвилин на день про те, як і з ким дитина проводить час у школі, що відбувається дорогою додому тощо. За розмовою спостерігати за настроєм дитини. За можливості відвідувати дитину у школі, зустрічати її зі школи.
Розвивати здорову звичку боротьби з хуліганством і нетерпимість до залякувань. Ваші діти повинні знати, що це ненормально залякувати чи стояти осторонь, коли ображають іншого. Навчити дитину просити про допомогу дорослих і не боятися розповідати про знущання. Пояснити, що вам (батькам) можна довіряти і ви допоможете у будь-якій ситуації.
Навчити дитину правильно користуватися Інтернетом, соціальними мережами. Пояснити, що таке кібербезпека і як протистояти кіберзалякуванню. Установити ліміт часу роботи в мережі.
Бути прикладом доброти і лідерства для своєї дитини. Кожного разу, коли ви говорите з іншою особою образливим тоном, ви вчите дитину знущанню. Важливо вчити дитину робити добро і проявляти співчуття. Це запорука хороших стосунків з однолітками.
Якщо ваша дитина вже стала жертвою шкільного булінгу, за жодних умов не можна ігнорувати чи замовчувати виявлені факти жорстокої поведінки над дитиною. Рекомендовано повідомити в усній чи письмовій формі про насилля адміністрацію навчального закладу.
До слова, 2 жовтня Верховна Рада України 235 голосами “за” підтримала у першому читані законопроект №8584 “Про внесення змін до деяких законодавчих актів України щодо протидії булінгу”. Новий закон передбачає відповідальність не тільки за вчинення, але й за приховування випадків булінгу. За вчинення таких дій із особливою жорстокістю з відносно неповнолітнього будуть стягувати штраф від 1700 до 3400 грн. Будуть карати і вчителів – за приховування булінгу штрафуватимуть на суму від 850 грн до 1700 грн.


 </p> 
  
</body>
</html>